Әлисә, китаптан айырыла алмаған апаһы янында яр буйында тик ултыра торғас, ялҡты; биттәргә бер аҙ күҙ һалғылап алды, тик унда ни һүрәттәр, ни бер әңгәмә күрмәне.

— Ни һүрәте, ни һөйләш еү булмаған китаптан ни файҙа инде? — тип уйлап ҡуйҙы Әлисә.

Әллә тороп, гөлләмәгә сәскәләр йыйырға инде тип уҡталып та ҡуйҙы; тик эҫенән йоҡо баҫты, мәлйерәне, уйҙары буталанды. Гөлләмә үреү, шикһеҙ, шәп булыр ине лә ул, тик шуның өсөн генә йөрөп ятыуҙың ни хәжәте бар? Ҡапыл уның янынан ҡыҙыл күҙле Аҡ Йорт ҡуяны сабып уҙҙы.

Бының бер ғәжәбе лә юҡ, әлбиттә. Тик шуныһы бар, Йорт ҡуяны:

— Йә инде, йә инде, һуңлап барам! — тип һөйләнә ине.

Әлисәгә был да артыҡ сәйер тойолманы. (Аҙаҡ ошо хаҡта уйла­ ғанда аптырамағаны на үҙе лә аптырай ине, тик ул мәлдә был шул тиклем тәбиғи тойолдо). Мәгәр Йорт ҡуяны ҡапыл күкрәксененең түш кеҫәһенән сәғәт сығарып ҡарап, артабан са­бып киткәс, Әлисә лә һикереп торҙо. Тормаҫлыҡмы ни: ул бит шуғаса сәғәтле ҡуян күргәне лә юҡ ине, етм әһә, кеҫәле күкрәксен кейгәнен! Ҡыҙыҡһыныуын еңә алм ай, ҡыҙыҡай ялан буйлап Ҡуян арты нан йүгереп сығып китте һәм уның ҡойма буйындағы бер өңгә инеп сумғанын саҡ шәйләп ҡалды.

Шул ике арала Әлисә лә, аҙаҡ нисек сығырын уйлап та тор­май, уның артынан йомолдо.

Юл башта туннель кеүек тигеҙ генә, тура ғына барҙы, шунан ҡапыл ярлауға килеп сығып, өҙөлдө лә ҡуйҙы. Әлисә иҫен йыйып та өлгөрмәне, тәрән ҡоҙоҡ кеүек соҡорға осоп китте.

Әллә ҡоҙоҡ шул тиклем тәрән булып сыҡты, әллә үҙе бик яй түбәнләне, әммә ул был ваҡыт арауығында иҫенә килеп, артабан ни эшләргә кәрәк булырын уйларға өлгөрҙө.

Башта ул түбәндә ни барлығын шәйләргә маташты, тик унда дөм-ҡараңғы булғас, бер ни ҙә күрә алманы. Шуға күрә ул яняғын ҡарап бара башланы. Ҡоҙоҡтоң ҡабырғалары тулы китап шкафтары һәм кәштәләре булып сыҡты; ҡайһы урындарҙа һү­рәттәр һәм карталар сәйгә эленеп ҡуйылғайны. Бер кәштәнән ул ҡайнатмалы һауыт эләктереп алырға ла өлгөрҙө. Уның тышына «ӘФЛИСУН» тип яҙылһа ла, йәл! — эсе буш булып сыҡты. Ташлап ҡына ҡуйыр ине лә, аҫта берәйһен үлтерә теш әүенән ҡурҡты. Төшөп барған ыңғайы ул һауытты бер шкаф эсенә тығып китте.

«Бына тәкм әстем иһә тәкмәстем! — тип уйланы Әлисә. — Миңә хәҙер баҫҡыстан ҡолау ҙа бер ни тормаҫ! Беҙҙекеләр мине
бик йөрәкле тип уйлар инде. Ҡыйыҡтан ҡолаһам да ыжлап та бирмәҫ инем. Шулай булыуы бик тә ихтимал даһа».

Ә ул тәкмәсеп китеп тик бара. Бының осо-ҡырыйы булмаҫ­ ҡа итә әллә?!

— Ҡыҙыҡ, нисә миль осоп барам икән инде хәҙер? — тип әйтеп ҡуйҙы Әлисә. — Ерҙең үҙәгенә етеп барамдыр ул. Ҡай­ҙа, иҫкә төш өрәйем әле... Яҡынса дүрт мең миль була шикел­ле. — Әлисә, белгең килһә, улай-былай ғына ҡыҙ түгел, мәк­ тәптә дәрестәрҙә ҡайһы бер нәмәләрҙе өйрәнгән; әле белемен күрһәтер кеше булмаһа ла, бик үк урынлы түгел кеүек тойолһа ла, шымып ҡала алманы.
